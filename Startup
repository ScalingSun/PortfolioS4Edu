Portfolio Education








Gemaakt door: Tim Wilms
Inhoudsopgave:
Introductie
Stage ervaringen
Schoolopdrachten
POP
Leerdoelen
Conclusie
Bijlagen

Introductie

Dit portfolio is opgesteld door Tim Wilms, huidig student op het Fontys FHICT - Software te eindhoven. Als specialisatiekeuze heb ik voor Education gekozen. Voor deze education specialisatie, moet je een stage lopen van 1 dag per week op een middelbare school. Voor mij is deze school het Dendron College in Horst. Mijn stagebegeleider is Robert Verheijen, Docent Informatica (en is ook docent wiskunde). In dit portfolio beschrijf ik beide mijn praktijkervaringen op het Dendron college, en mijn theoretische ervaring op de vrijdagen van de lessen.


Stage ervaringen.
Stage:

Note: dag 1 is voor eigenlijk al week 2-3-4 ergens, omdat ik niet direct bij een stage ben begonnen. De dagnummers komen niet overeen met de weeknummers van dit semester.

Dag 1:

Havo 5:

Leerlingen zijn met veel verschillende projecten bezig. Het varieert van BubbleSorting tot het programmeren van arduino’s, tot game development. 
Het niveau tussen de leerlingen verschilt hoog, en maakt het ook lastig om te peilen hoe ver een leerling is. (van het punt van iemand een basis functie uitleggen tot hoe je een motor kunt aansturen). Veel leerlingen zijn gemotiveerd, maar niet van plan om hierin door te gaan.
Het algemeen niveau van de leerlingen ligt hoger dan ik had verwacht.

VWO 5:

Veel dingen zijn idem dito voor Havo 5. Alleen merk ik dat de leercurve wel hoger ligt hier. Ik verbaas me over het niveau bij deze leerlingen. De snelheid waarop dat de leerlingen dingen opnemen, is echt absurd.

VWO 6: 
Ik merk bij deze klas duidelijk dat ze niet veel meer bezig zijn met het vak. Ze zijn veel bezig met fun examenvoorbereidingen. Veel leerlingen gaven ook aan dat ze t niet echt bezig waren met het vak, maar gewoon een “6” wilde halen.

Dag 2:

Vandaag was er toetsweek op het Dendron. Dit hield voor mij in dat ik de hele dag heb gewerkt aan een les HTML CSS in de docentenruimte. Verder geen contact gehad met leerlingen. Ik merkte wel dat ik toch moeite had om mijn redenering uit te schrijven.

Dag 3:
Vanaf hier zitten we met de Corona maatregelen. Het Dendron College zit met heel veel hectiek- zoals Robert zelf aangaf. Ik heb vandaag zelf thuis gewerkt aan de lesvoorbereiding van afgelopen week.

Dag 4:
Vandaag was een beetje slecht gecommuniceerd vanuit beide partijen. Ik had niet duidelijk aangegeven wat mijn huidige stand van zaken was, waardoor ik vandaag mijn werk heb afgerond wat Robert mij had opgedragen. Ik heb de laatste paar uurtjes van deze dag besteed aan het bijwerken van mijn portfolio, en wat voor mijn individuele traject gedaan.

Dag 5:
Inmiddels contact gehad met Robert, en besloten dat ik ga werken aan verfilmingen van mijn les. Als ik de les niet op school kan geven, dan maar via een video. Ik heb me vandaag een groot deel van de tijd verdiept in voorbereidingen. (denk aan video editing, een soort script schrijven hoe ik mijn les wil behandelen, etc).

Dag 6:
Deze dag heb ik de video opname gemaakt.  Tegen een camera praten die niet terug spreekt, is toch een naar gevoel. Buiten dat merkte ik dat ik zoveel tijd aan een script besteed had, dat ik tijdens de opname merkte dat ik te “stijf” was aan het vertellen, en heb eigenlijk gewoon vanaf halverwege mijn script genegeerd en heb het uit de losse pols gedaan. Ik ben eigenlijk wel tevreden over het eindresultaat.

Dag 7: Naar weer contact te hebben gehad, hebben we afgesproken dat we verder gaan met een deel 2 van deze video. In video 1 heb ik veel gesproken over de theorie, nu ga ik meer in de praktijk uitwerken. Dat is dan ook wat ik vandaag gedaan heb.

Dag 8:
Het is nog 1 week voor mijn HTML/CSS project van start gaat. Ik ben dus nog hier en waar voorbereidingen aan het treffen, en de lessen die nog gegeven worden woon ik bij, al geef ik daar weinig input bij (ik heb niet heel bijzonder veel ervaring met hetgeen waar ze nu mee bezig zijn).

Dag 9:
De eerste week gehad waarbij ik les ben gaan geven. Ze hebben al behoorlijk wat papierwerk gekregen waar ze doorheen kunnen lezen, maar ik leg het de klassen nogmaals uit. Verder geen bijzondere opmerkingen van Robert, behalve dat ik misschien wel erg snel (enthousiast) ben in mijn uitleg, waardoor het bericht misschien niet goed overkomt.

Dag 10: 
Eigenlijk is deze week hemelvaart, maar ik heb ook een paar lesjes gedaan op de dinsdag, omdat de lessen op de donderdag erg minimaal zijn. Deze lessen verliepen soepel. Ik kreeg wel opnieuw de feedback dat ik nog steeds gehaast overkwam. Verder was Robert tevreden over mijn manier van lesgeven.

Dag 11:
Over 2 weken moeten de leerlingen hun project opleveren. Voor sommigen is het duidelijk te merken dat ze nog niets gedaan hebben, voor sommige anderen merk je dat ze er weinig moeite mee hebben, en andere vinden het best lastig. Deze les is bijna alleen maar besteed aan het beantwoorden van vragen. Hier zijn buiten kleine dingetjes niet veel dingen gezegd.
Dag 12: 

Volgende week vrijdag moeten de leerlingen kun project opleveren. Ik merk redelijk hetzelfde als vorige week. Sommige lopen op schema, sommige lopen achter, sommige hebben nog niets gedaan. Er is niemand die echt voor loopt. De klas op de donderdag is schrikbarend slecht bezig, want er is in al de afgelopen weken niet 1 iemand komen opdagen bij de les, deze week voor het eerst 1 leerling. Deze leek wel gedreven in zijn motivatie, dus ik ben benieuwd wat hij te brengen heeft.

Dag 13	: (tussentijdse beoordeling)

Deze week moeten ze hun project opleveren. Sandra, mijn begeleider vanuit school, woont deze les bij om mij een tussentijdse beoordeling te geven. Ik had lichte spanning hiervoor, maar niets onnatuurlijks.de les liep naar mijn mening goed, alleen kwam ik was gehaast over. Deze les hebben we veel werk bekeken van de leerlingen, en heb ik korte demo’s gegeven. Sandra heeft mij de feedback teruggegeven via het beoordelingsformulier. 

Dag 14:
Deze week beginnen ze met een nieuw project. Ze mogen tussen een aantal dingen kiezen:
Een (commerciele) website maken met behulp van Wix.
Een onderzoek doen naar de historie van websites.
Een verdieping doen van het vorige project. (HTML, CSS, PHP)
De leerlingen hebben deze week de tijd om zich te oriënteren op de verschillende keuzes. 

Dag 15(de een-na-laatste week):
Vandaag kregen de leerlingen de gelegenheid om vragen te stellen over hun opdracht. In principe waren er weinig tot geen vragen, wat opzich wel jammer was. Deze lesdag was heel kort, en eigenlijk net iets (te) eenvoudig. Er waren geen vragen, er was geen belangstelling voor uitleg, etc. Volgende week, in de laatste week komt Sandra langs, om te mijn stage een definitieve beoordeling te geven. Hier zal ik wel een les geven in PHP.

Dag 16:
Deze dag is niet verwerkt in dit portfolio omdat de inleverdatum al voorbij is.

Schoolopdrachten

De ideale les situatie:

Gewone situatie: 
 
klassikale les: 
In een klassikale les vind ik het belangrijk dat iedereen die het vak interessant vind, de kans krijgt om op te letten - dus dat houdt in dat ik rumoerigheid goedkeur, tot op het punt dat andere studenten/leerlingen er last van krijgen. De manier van hoe je dit hanteert is ook afhankelijk van wat voor soort klas je les aan geeft. 
Ik ben ervan mening van dat onrust in de klas wordt veroorzaakt door: 
 studenten die geen motivatie hebben voor de les. 
Er iets grappigs gebeurd 
Verveling 
 
De ene week dat ik wel in een klaslokaal heb gestaan, heb ik gemerkt dat er heel losjes les wordt gegeven, en dat kan omdat het leerlingen zijn die gekozen hebben voor dit vak (en dus meer motivatie hebben). Grapjes wordt op ingespeeld door de docent, en verveling komt niet echt vaak voor- als het voorkomt is dit ook de reden voor ongewenste onrust. 
Ik vind dit wel een positieve werkvorm. 
 
praktijk les: 
In een praktijkles heb ik graag lichte rumoer in de klas. Ik ben er van overtuigt dat praktijkervaring het best wordt gedaan in combinatie (dus in groepen) dus ik vind het belangrijk dat leerlingen lol halen uit de les, en toch bezig blijven. 
 
 
 
Ongewone situatie: 
(situatie is dat er les gegeven wordt in MS Teams, digitaal). 
 
Klassikale les: 
Tijdens een klassikale les via MS teams heb je weinig controle. Je kunt iedereen zijn microfoon uitzetten, en daarmee rumoerigheid voorkomen, maar je kunt helaas dit niet goed hanteren in zo’n situatie of er dan ook daadwerkelijk geluisterd wordt (dit is dan ook ongewenst, maar oncontroleerbaar). Je kunt alleen van ingeleverd werk uitgaan, om te zien of leerlingen ook daadwerkelijk iets aan het doen zijn. 
Je zou dit soort situaties kunnen creëren door leerlingen opdrachten te laten maken en in te leveren.  
 
 
Praktijk les: 
Ik denk dat praktijklessen over MS Teams niet gaat, ik zou als het een individuele opdracht is, iedereen vertellen dat ze van MS Teams af mogen gaan, en als het een groepsopdracht is zou ik willen zien dat iedere groep een apart gesprek heeft. 

Lesgeven: voor en naar corona.

Beschrijf hoe je school de lessen normaal gesproken vormgeeft (projectmatig of juist klassikaal, of wellicht op een andere manier) en wat je hierbij opvalt.

Ik merk dat de lessen normaliter meer in projectvorm worden gegeven. Ik sta hier persoonlijk ook achter, omdat ik vind dat dingen binnen de IT over het algemeen niet te “leren” zijn uit een “boek” maar meer uit praktijk.
 
Beschrijf ook hoe je school dit nu aanpakt en wat je hierbij opvalt. 

Ja, dus eigenlijk veel te weinig. Ik heb niet het gevoel dat er te traag iets wordt gedaan om met de corona maatregelen om te gaan, en wordt zover ik van op te hoogte ben gesteld geen les gegeven.
 
Wat vind je van hoe de school het aanpakt?

Slecht, de huidige situatie wordt niet goed overzien naar mijn mening.
 



STARR op een situatie van dag 1.
Situatie: een leerling zit extreem ongemotiveerd in de les, en “weigert” eigenlijk aan het werk te gaan.
Wat ik gedaan heb: Ik ben bij genoemde leerling gaan zitten, en vragen wat er aan de hand is. De student bleek weinig motivatie te hebben omdat hij slecht is in programmeren. Ik heb hem een handje op weg geholpen door samen met de leerling naar de opdracht te kijken. Wat is het resultaat: De leerling ging voor de eerste 10 minuten gemotiveerd aan het werk, daarna kwam hij weer in de knoop en viel hij terug in datzelfde schuitje. Wat had ik beter kunnen doen? Ik had deze leerling op andere manieren kunnen proberen te motiveren, om te hopen dat deze leerling uit zichzelf aan het werk gaat.


STARR op een situatie van dag 5.

Situatie: een leerling heeft startproblemen met zijn werk. 

Wat ik gedaan heb: Ik heb de leerling gevraagd waarom ze moeite heeft met starten, waarop ze beantwoorde “Ik snap niets van ICT, ik vind het maar een raar vak”.
Waarop ik vroeg: “Wat maakt voor jou ICT ‘raar’?”
“Het is een moeilijk, abstract vak. Alles is in het engels, vaak binnen ICT gebruiken ze van die dure woorden, ik weet het niet, het is echt lastig”.
Hierop volgend heb ik haar uitlegt waarom de dingen zo lastig klinken, maar dat dat eigenlijk reuze mee valt.  Ik heb haar gevraagd eens gewoon haar werk te starten, en zodra ze vragen kreeg, dat ze dan direct mij aan de bel zou trekken.
Wat ik mij vooral opviel, is dat ze gewoon heel, HEEL erg onzeker was van zichzelf. Toen ze eenmaal begon, stelde ze heel veel bevestigende vragen, waarop ik er altijd bij iedere keer dat ik zei “klopt” of “jup”, wilde ik de nadruk erbij leggen dat ze niet zo onzeker moet zijn over haar eigen kennis. (dit doe ik bijv. Door te zeggen: “Zie je wel, zo moeilijk is het niet, je doet het super!”,  Of je zegt gewoon heel direct: “je doet het super, je hebt mijn hulp helemaal niet nodig!”. 

Wat was het resultaat.
Ik hoop dat ik iets van deze persoon’s onzekerheid af heb kunnen krijgen, al ben ik niet onder de indruk dat dit echt het geval is. 

Wat had ik beter kunnen doen?

Ik vind dit een lastige. Ik denk dat ik meerdere malen aan haar had moeten vragen hoe het met haar werk ging (door corona zie je dit slechter/je vergeet het).
Ik denk dat er in het moment zelf redelijk weinig is dat ik anders had kunnen doen, behalve misschien kleine verwoordingen net anders doen.

Deze STARR reflecties hebben betrekking tot Aspect 3D, 3E, 6B
Groepsvorming.
Hier heb ik samen met Stijn over gesparrt, hoe groepsvorming in zijn ogen werkt, en samen een aantal conclusies getrokken. Uiteindelijk hebben we in de les ook een korte samen bespreken gehad over dit onderwerp.

Tim:

Hoe worden groepen gevormd?

Meestal random, meerendeel toeval.

Normen binnen groep?

	Respect voor elkaar
	Behulpzaam
	
verbintenis studenten buiten school?

	Vrij weinig.
	

Stijn:

Hoe worden groepen gevormd?

Toeval, soms vrienden.

Normen binnen groep?

	Behulpzaam
	vriendelijk
	
verbintenis studenten buiten school?

Vrijwel niet.


Groepsvorming verschilt heel erg per leeftijdscategorie. Maar groepsvorming wordt ook veel beinvloed door je vrienden om je heen. 
Je merkt dat het proces van groepsvorming varieert op basis van leeftijd, en de mensen die in je groep zitten, vaak redelijk hetzelfde blijven. 


Dit heeft betrekking tot leerdoel 4. 
POP.
Wat wil ik leren binnen de didactische bekwaamheid.

1.

Wat ik wil leren:
Ik zou graag willen leren/ervaren hoe het is om voor een klas te staan, en in te zien hoe dat leerlingen reageren op mijn uitleg, en hun te kunnen bijsturen waar nodig.

Hoe ik dat ga doen:
Dit wil ik bereiken door zelf een volledige les voor te bereiden, van begin tot eind. (op z’n minst een poging doen tot).

Hoe ga ik dit bewijzen:

Ik ga dit bewijzen door mijn les voor te bereiden, en mijn schoolopleider te overtuigen dat ik in staat ben om voor de klas te staan, en te kunnen bijsturen waar nodig.

2.
Wat ik wil leren:
Ik wil leren/ervaren hoe dat leerlingen reageren op mijn persoonlijke manier van uitleg. Ik weet uit ervaring dat ik in staat ben om uitleg te geven, maar ik ben benieuwd of dat deze manier van aanpak ook toepasbaar is op een school.

Hoe ik dat ga doen:
Doorspreken met studenten, vragen stellen of de opgave duidelijk was. Voornamelijk open en luchtig zijn met je klasgenoten.

Hoe ga ik dit bewijzen:
Door deze gesprekken met studenten te documenteren, en er samen met mijn schoolopleider over te praten.

3. Wat wil ik leren binnen de pedagogische bekwaamheid.
Wat ik wil leren:
Ik wil leren hoe ik ongemotiveerde leerlingen, toch kan motiveren.

Hoe ik dat ga doen:

Dit ga ik doen door met studenten in gesprek te gaan waar het probleem zit, en kijken of ik hier invloed op kan hebben. Dit kan ik ook doen door te laten zien hoe iets moet. Als je uren naar iets zit te kijken, maar je komt er echt niet uit, verlies je ook motivatie.

Hoe ga ik dit bewijzen:
Door gesprekken te voeren met de student, en te vragen of mijn verhaal/uitleg impact heeft gehad op hun visie over het onderwerp.


Actiepunten:


1ste doel:

Ik heb een reeks van HTML CSS lessen gegeven, en heb hierbij een hoop ervaring opgedaan als het komt op lesgeven op een school. Deze lessen zijn redelijk uitgebreid terug te vinden in de bijlagen.

Bewijsstukken:

In de bijlage, staat een linkje naar een google forms document. Deze google forms heb ik laten invullen door leerlingen, om zo een zo goed mogelijk beeld te schetsen van mijn qualiteit uitleg.

2e doel:

Ik heb meerdere malen met studenten 1 op 1 gezeten om zo samen de oplossing te vinden voor het probleem waar ze tegenaan liepen. Ik heb wel moeite ermee om hier een echt “bewijsstuk” voor te maken.


3e doel:
Helaas door de afstand lessen zijn vaak ongemotiveerde leerlingen niet zichtbaar, (of ze komen niet eens opdagen bij de les). Dus dat maakt het uitvoeren van dit proces erg lastig.

Om hier toch iets van een bewijslast van te proberen te maken, neem ik een voorbeeld uit mijn eigen ervaring.

Bewijsstukken:

Vaker merk ik dat het lastig is om iemand te motiveren die echt niet wilt, zeker binnen scouting, waar niets “verplicht” is. Als ik merk dat het probleem niet bij het leren ligt, maar de manier “waarop” geleerd wordt, probeer ik andere methodieken om iemand iets bij te brengen, zoals referenties leggen naar iets in hun belevingswereld. Vraag naar dingen in hun persoonlijke omgeving, en probeer daar zo referenties naar te leggen. Dat is vaak het meest effectief.





leerdoelen.



Leerdoel 1.
De student bereidt een onderwijsactiviteit voor, voert deze uit en evalueert de onderwijsactiviteit. Hij selecteert en ordent leerstof en kan het op een aansprekende en begrijpelijke manier uitleggen en demonstreren. Hij maakt gebruik van beschikbare media, digitale leermaterialen en leermiddelen. De onderwijsactiviteit is gericht op de beroepspraktijk. De student verantwoordt zijn vakdidactische aanpak. 

Aspect A)
De student beschrijft beginsituatie, lesdoelen (SMART), de geplande didactische werkvormen en de verwachte leeractiviteiten voor de onderwijsactiviteit. 


De les:
De leerlingen krijgen hun eerste les in HTML & CSS. vanuit school is nooit les gegeven hierover.

Beginsituatie:
	De leerlingen hebben geen voorkennis van HTML & CSS. Ze hebben wel toegang tot videos die alle basis uitlegt in praktijk. (veel van de leerlingen hebben deze niet gekeken, en hebben deze les afgewacht).

Lesdoel:
De leerling is in staat om via Repl.it een eigen project in HTML & CSS aan te maken
De leerling is in staat om een aantal HTML elementen te gebruiken.(de A, de P, de IMG)
De leerling is in staat een “Class” Attribuut te gebruiken.
De leerling is in staat om HTML & CSS de koppelen.
De leerling is in staat om minimale styling te geven aan HTML.

Werkvorm:
	Alle lesdoelen worden verwerkt in een instructiemodel, in combinatie met interactiviteit.

Gewenste resultaat:

De leerling heeft een heel basis concept in zijn/haar hoofd over hoe dat HTML & CSS werkt. Denk hierbij aan de basis  “tags” kennen, weten wat er ongeveer mogelijk is.


Aspect C)
De student beschrijft wekelijks de evaluatie van de onderwijsactiviteit met feedback van de werkplekbegeleider.

Zie dagverslagen.


Aspect D)
De student verantwoordt zijn vakdidactische aanpak met behulp van het didactisch analyse model, instructiestrategieën, taxonomieën voor het formuleren van lesdoelen.

Ik heb ervoor gekozen om een instructieve methode te gebruiken van lesgeven, omdat de leerlingen nog nooit iets hebben gedaan met web development. Het is belangrijk dat de leerlingen een visie krijgen, met hoe dat ze moeten beginnen met web development.
Het zou erg onrealistisch zijn om in dit soort klas, (middelbare school) te verwachten dat leerlingen volledig zelfstandig aan het werk kunnen, zonder enige aansporing. Zo’n vorm van verantwoording is niet realistisch.



Leerdoel 2.

De student gebruikt diverse activiteiten om leerlingen de leerstof te laten verwerken en begeleidt ze bij die verwerking door vragen te stellen en te beantwoorden na de uitleg. Hierbij onderbouwt hij zijn didactische aanpak. 

Aspect B)
De student verantwoordt hoe hij leerlingen de leerstof laat verwerken met behulp van diverse leeractiviteiten. 

Voornamelijk tijdens mijn lessen heb ik op een aantal manieren proberen leerlingen iets uit te leggen. 
De beste voorbeelden zijn eigenlijk terug te halen door middel van de ene week dat ik wel op school aanwezig ben geweest.

Er was een specifieke leerling, die een programma moest schrijven die een lijst van nummers, sorteert van klein naar groot met behulp van de “bubblesort” notatie. Deze leerling had hier heel erg veel moeite mee, omdat ik al snel doorhad dat voor deze leerling het heel erg moeilijk was om de code voor zich in te beelden hoe dat zou werken. Ik heb vervolgens gebruik gemaakt van een schoolbord, en ben samen met de leerling stap voor stap gaan doorlopen, hoe dat het bubblesort algoritme werkt. Naar dat we het algoritme samen door hadden genomen, en hem via het bord dit proces vaker heb kunnen laten doen volgens het algoritme, ben ik toen samen met deze leerling terug gekeerd naar de computer, en ben samen met hem stap voor stap gaan programmeren wat we net op het bord uitgelegd hebben. Naar een minuut of 2, heb ik hem zelfstandig aan het werk gezet, in de hoop dat hij zelfstandig verder zou kunnen. 

In het kort, de verschillende manieren hoe ik het deze leerling heb geprobeerd uit te leggen:
Door middel van een voorbeeld: het eerst voordoen, de code weghalen, en kijken of hij een idee heeft hoe hij dit moet doen.

Door middel van hem zelf stap voor stap laten doen, met mijn verificatie dat het klopt wat hij zegt. Zo creëer je zekerheid bij de leerling van zichzelf. 

Ik kan niet een specifieker voorbeeld noemen, omdat ik maar 1 week physiek op school ben geweest tijdens lessen, daarna was alles via MS Teams. En hierbij merk ik dat het 1 op 1 lesgeven / uitleggen heel veel wegvalt, en aanzienlijk minder vragen komen vanuit leerlingen.


Aspect D)
De student verantwoordt en legt uit hoe hij leerlingen begeleidt in de zone van de naaste ontwikkeling door het stellen en beantwoorden van vragen. 

Tijdens de lessen van HTML CSS heb ik vaak het leidraad op me genomen om te vragen of mensen eigenlijk wel wisten wat hun code deed, en gaf hier voorbeelden van mochten deze van toepassing zijn. Je ziet vaker dat leerlingen code van het internet af kopiëren (wat opzich geen probleem is, als ze maar weten wat de code doet!). Vaak vind ik het dan belangrijk om te verifiëren dat de kennis die de leerling toepast, ook daadwerkelijk van belang is. Daarbij als er vragen komen, probeer ik altijd eerst te pijlen wat ze wel al weten, zodat ik hierbij kan inbeelden hoe dat de leerling zich voelt, en probeer daar op verder te bouwen.

Leerdoel 3.
De student sluit in zijn onderwijs aan op de belevingswereld van de leerlingen en weet vertrouwen te wekken bij de leerling. De student geeft onder leiding van de werkplekbegeleider de leerlingen ruimte voor het maken van vergissingen en fouten. De student verantwoordt zijn pedagogische aanpak. 

Aspect D)
De student onderbouwt de mate waarin hij de belevingswereld van zijn leerlingen kent en hoe hij daar op aansluit in zijn onderwijs.

Zie deels leerdoel 2, Aspect D.

Ik probeer me altijd zo goed mogelijk in te leven met de leerling om zo een goed beeld te krijgen wat ik moet willen uitleggen. Ik kan wel beginnen uit te leggen wat 8 x 8 is, maar als iemand nog niet kan optellen heeft mijn uitleg geen meerwaarde. Daarom zoals eerder genoemd in Leerdoel 2, aspect D, probeer ik me te verplaatsen in de schoenen van de leerling, om zo een beter beeld te krijgen van wat hij/zij nodig heeft om vooruit te kunnen.
Aspect E)

De student verantwoordt de mate waarin hij vertrouwen weet te wekken bij zijn leerlingen en ruimte geeft voor het maken van vergissingen en fouten.

Ik ben me er zeker wel bewust van dat de leerlingen totaal niet op het (technisch)niveau zitten als mij, en respecteer altijd fouten die gemaakt worden. Dit kan gebeuren, door bijvoorbeeld te zeggen “fouten zijn er om van te leren”, of “kleine foutjes zijn niet erg”.  Al ben ik dan wel heel gedreven om uit te leggen waarom iets fout is, en wat er fout gaat.

Zo heb ik een leerling gehad, die een afbeelding op zijn website wilde laten zien. Deze afbeelding werd maar niet afgebeeld op de webpagina, en de leerling snapte er niets van. Ik heb hem het concept van “pathing” of “navigeren” op je computer uitlegt. Als je een afbeelding wilt inladen, moet je de afbeelding vinden. Maar als de afbeelding in een andere folder staat, moet je eerst naar deze folder navigeren. Ik vind het dan ook erg belangrijk dat een leerling zich er bewust was van is dat dit niet alleen geld voor afbeeldingen, maar voor alles. Fouten kunnen altijd gebeuren, en hetgeen wat je niet kent, kun je ook niet beter hebben geweten. 

Het is belangrijk om dit vertrouwen te wekken, omdat een leerling zich dan meer openstelt naar je, en de leerling gemakkelijker zijn/haar vragen kwijt kan.

Aspect F)
De student verantwoordt hoe hij verwachtingen duidelijk maakt en eisen stelt aan de leerlingen

Ik vind het voor de leerling belangrijk dat het duidelijk is wat er van hem/haar verwacht wordt. Ik heb ook zelf in mijn eigen ervaring al vaker gemerkt dat ik problemen heb met vakken volgen, waarbij dat de leerkracht niet duidelijk is in wat hij/zij wilt, en merk dat ik daardoor vaker de opdrachten verschuif. 

Wat ik meestal doe, doe ik dat ik meestal aan het eind van mijn uitleg: een  opsomming maken van de dingen die ik graag wil terugzien.
Je kunt dit ook bereiken door deze op het bord te schrijven, deze op te sommeren in een document en deze rond te sturen.


Leerdoel 4.

De student brengt de sociale structuur van een groep/ klas in kaart.  

Dit leerdoel is best wel lastig om aan te duiden als stagiair in de corona tijd. In dit leerdoel zal ik ook veel referenties leggen naar mijn persoonlijke scouting-ervaring.

Aspect A)
De student heeft inzicht in de sociale structuur en het groepsproces van een groep/klas. 

Dit is een heel moeilijk concept om te bewijzen, omdat ik maar 1 week op school ben geweest. Als ik verder geen ligging van groepjes zie, niet weet wat er gebeurd voor en na lessen, kan ik zo geen structuur zien van groepjes. 

Dat is, tijdens mijn stage. 

Als ik naar mijn persoonlijk leven kijk, en naar mijn ervaring als scouting staflid, zie ik heel snel heel duidelijk wie elkaars vrienden zijn, ook buiten scouting. Dit zie je vaak door zelfstandig groepen te laten maken, wie wie opzoekt, leeftijd, en hobbies. Vaak is het dan ook leuk om in het begin van een schooljaar, met nieuwe leden spelletjes te spelen waarbij elkaar iedereen beter leert kennen, je ziet zo heel snel of het bij een ander ‘klikt’. Dit is iets dat heeft even nodig, maar als je dit eenmaal ziet, is dit echt een prachtig proces om te zien bij kinderen(/leerlingen).

Aspect B)
Op basis van diverse theorieën verdiept de student zich in de kenmerken van de leerlingen (leervoorkeur, adolescentiefase). 
Natuurlijk leert iedereen anders. De ene leest het een keer door, en begrijpt het. De ander moet je een praktisch voorbeeld geven. Wat ik vaak wil doen, is eigenlijk alle “algemene” manieren van uitleg als eerst te doen, en daarna te kijken wie het dan nog niet kent. 

(denk aan een presentatie geven, een praktijkvoorbeeld geven)

Ik geef vaak als eerst een praktisch voorbeeld. Denk bijvoorbeeld aan kompas schieten. Dit doe ik vaak praktisch voor, dus ik schiet richting een X aantal graden, en laat zien hoe ik bewijs dat het klopt wat ik doe. Daarna, wijs ik een ander aan om het voor te doen. Ik ben er zelf sterk van mening van, dat leerlingen/kinderen het best leren van elkaar, beter dan een docent. (als uitzondering, als een leerling het echt niet interesseert).


Aspect C)
De student beschrijft leerproblemen die gangbaar zijn bij de doelgroep uit zijn stageklas.

Dit is een hele lastige om te beschrijven in een stageomgeving, en via mijn scouting vereniging kan de context een beetje raar zijn. Afijn, ga ik hier evengoed een poging tot geven.

Scouting trekt heel veel verschillende soorten kinderen aan- wat het op sommige punten nog moeilijker maakt dan klassen. Omdat je een hele mix hebt van jeugd. Van VWO 2 talig ers, tot VMBO Basis (of zelfs praktijkonderwijs). Dat maakt het heel lastig om soms leerlingen iets uit te leggen. De VWO’ers zijn vaak met 2 x in theorie uitleggen klaar, en weten precies wat ze moeten doen. Praktijk(er) gerichte kinderen, hebben vaak een praktisch voorbeeld nodig. 
Daarbij heb je dan vervolgens ook nog HSP’ers, Hoog begaafden, pdd-nos’sers, ADHD’ers, noem het maar op. Met iedere persoon moet je anders omgaan. Om dit aan te wennen, is best wat ervaring en proberen nodig.




Aspect D)
De student beschrijft in welke mate passend onderwijs terug te zien is in zijn stageklas. 

Ja ik zie natuurlijk wel hoe dat onderwijs passend is. Omdat ze Informatica krijgen voor het eerst, kun je in principe ook overal een begin maken. En de dingen die behandeld worden, zijn ze over het algemeen sneller in om op te pakken dan ik had verwacht. Maar omdat ze vaak al veel ervaring hebben met informatica (telefoons, gamen, etc) zijn ze handiger met computers dat de meeste docenten. Daardoor merk je vaak dat er een groot gat zit  tussen wat leerlingen al weten, en wat de leerkracht denkt dat de leerlingen weten. Ik merk zelf dat op mijn stageschool dit behoorlijk dicht bij elkaar ligt. De docent is goed op de hoogte van wat de leerling kent, op vaktechnisch gebied. 


Leerdoel 6.
De student stelt leerdoelen voor zichzelf op en werkt planmatig aan zijn eigen ontwikkeling en reflecteert op relevante beroepssituaties en de ontwikkeling die hij doormaakt. 

Aspect A).
De student stelt voor de vakdidactische en de pedagogische bekwaamheid drie concrete leerdoelen op waar hij planmatig aan gaat werken en beschrijft welke activiteiten worden uitgevoerd om aan deze leerdoelen te werken. 

Zie POP.

Aspect B)
De student reflecteert op (onverwachte) situaties in de beroepspraktijk die relevant zijn voor zijn ontwikkeling. De student heeft inzicht in de eigen kwaliteiten en valkuilen. 

Ik denk dat ik zelf een goed beeld heb van mijn eigen plaatje. Ik denk dat ik heel goed van mezelf weet waar ik goed, en slecht in ben. 

STARR op een situatie van dag 1. & STARR situatie dag 5.



Aspect C)
De student beschrijft zijn ontwikkeling op de leerdoelen en reflecteert hierop. 

Zie alle andere aspecten, in combinatie met de conclusie.

5. Conclusie

Ik heb ondanks de corona crisis heel veel geleerd van deze stage. Naar mijn persoonlijk mening het meest over lesgeven aan HAVO’ers en VWO’ers. Al heeft Robert mij een hele leuke manier van lesgeven laten zien, ben ik (helaas?) al een ervaren in voor groepen staan, en is naar mijn mening het stukje “pedagogie” echt niet het struikelblok. Het was voornamelijk de algemene ervaring, en didactiek die ik niet kende, en nu wel iets meer over weet. Door nu wat meer te weten over lesgeven (vakinhoud, tempo, verwachtingen) kan ik dit ook terugbrengen in mijn persoonlijk leven op scouting. - en ook om lessen te kunnen geven natuurlijk!

Ik wil Robert dan ook nog graag bedanken voor deze kans. Ik heb echt een betere visie gekregen op hoe je lessen zou kunnen geven, op een hele leuke, creatieve manier. 
Ik ben dan ook het meeste onder de indruk, hoe je zo persoonlijk met die leerlingen kunt omgaan, en dan alsnog die duidelijk lijn kunt bewaren tussen “docent” -  “leerling”.


Bewijsmaterialen

Powerpoint presentatie (zie bijlage “presentatie HTMLCSS” )

Textuele uitleg van de presentatie + meer info (zie bijlage “documentatie HTMLCSS”)

Video waar ik de presentatie geef. (zie bijlage “presentatie” ).

Video waar ik een praktisch voorbeeld geef van een website. (zie bijlage “PraktischVoorbeeld”)

Tussentijdse beoordeling. (zie bijlage “TussentijdseBeoordeling” )

Voorbeeld website die ik heb gemaakt. (zie bijlage map “HTMLCSS”)

Vragenlijst die ik door leerlingen heb laten invullen over mijn HTMLCSS les. (“zie bijlage map “HTMLCSS”, “vragenlijst.xlsx”)
